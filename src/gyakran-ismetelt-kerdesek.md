---
layout: page
title: Gyakran ismételt kérdések
---

::: p-5 bg-body shadow
%%%

# Mi az a szakkollégium?

**Hivatalos:** Tehetséggondozó intézmény

**Kevésbé hivatalos:** Önszerveződő diákszerv, gyakorlati versenyképes
tapasztalatokra fókuszál egyetem mellett

**Szakkoli =** Önszerveződés + Közösség + Szakmaiság

# Mi az a kommON?

Magyarország első, és jelenleg egyetlen kifejezetten kommunikációval, és annak
határterületeivel foglalkozó szakkollégiuma.

# Hány tagja van a kommON-nak?

A tagságunk létszáma áltagosan 20-30 fő között mozog.

# Van kollégiumotok?

Bármennyire is ellentmondásos lehet a név alapján, a kommON tagjai nem laknak
együtt – leginkább az intézményi formánk, szervezeti felépítésünk miatt
viseljük a szak”kollégium” megnevezést. Kolis tagjaink részére viszont
lehetőségünk van egy szobába/szintre való elhelyezést kérnünk a Wigner Jenő
Kollégiumban. Továbbá, a BME E épületében van lehetőségünk több termet is
használni közös munkrára, előadások és oktatások szervezésére (de mesegik, hogy
egymáshoz szervezünk programokat).

# Hogyan épül fel a szervezet?

A szakkollégium legfőbb döntéshozó szerve a Közgyűlés, ahol megválasztjuk az
Elnökséget, akik a gördülékeny munkáért felelnek. A vezetőség öt tagból áll:
Elnök, Alelnök, Kreatív vezető, Szakmai vezető és Közösségi vezető, akik
egy-egy csoportért felelősek. A Kreatív csoport felel a szakkollégium
arculatáért, külső és belső kommunikációjáért, a kurzusaink a Szakmai csoport
szervezésében valósulnak meg, a szakkolit pedig a Közösségi csoport tartja
össze csapatépítők és táborok segítségével.

# Csak BME-s hallgatók jelentkezhetnek?

Nem. A BME-n van a székhelyünk, itt található az „anya-tanszék”, de bármely
budapesti egyetem vagy főiskola hallgatója lehet kommON-os!

# Csak kommunikáció szakosok jelentkezhetnek?

Nem. Minden aktív vagy passzív, alap- vagy mesterszakos hallgatót szívesen
látunk, legyen szó bármilyen szakról, aki érdeklődik szakterületeink után!

# Lehetek tag más diákszervezetben vagy szakkoliban is a kommON mellett?

Lényegében semmi sem tiljta vagy korlátozza, milyen más tevékenységet
végezhetsz a kommON mellett, így a válasz erre egy „igen”, de javasoljuk, hogy
számold át az időbeosztásod, mert mint a legtöbb öntevékeny szervezet, a kommON
is igényel némi időt.

# Hogyan lehetek én is kommON-os?

Minden őszi és tavaszi félév elején tartunk tagfelvételi időszakot számos
bevonó eseménnyel tarkítva. Az akutális programokért és dátumokért keresd fel a
[tagfelvétel menüpontot (katt ide)](/tagfelvetel)!

# Mivel jár a felvételi?

A CV és motivációs levél beküldése után egy felvételi beszélgetésre hívunk be,
majd egy feladatsorral mérjük fel szakmai tudásodat. Az utolsó lépcsőfok a
bevonó tábor, ahol a szakmai szempontok mellett közösségi oldalról is
értékeljük a jelentkezőket.

# Milyen gyakran van felvételi?

Minden félév elején tartunk tagfelvételt, ekkor tudtok jelentkezni hozzánk.

# Hány éves a kommON?

Jövő februárban leszünk 10 évesek. Hamarosan ünneplünk!

# Van tagdíj?

A kommON-ban nincs tagdíj – tagjaink számára minden szakmai programunk
ingyenes.Egyes táboroknál előfordul, hogy a megfelelő színvonalú szálláshely
biztosításához egy minimális (néhány ezer forint körüli) hozzájárulást szoktunk
kérni. Ezen túl semmi egyéb anyagi kötelezettséggel nem jár a szakkolis élet
nálunk.

# Kapok bármiféle pénzbeli juttatást a szakkolis munkámért?

Tagjaink nem kapnak fizetést, hiszen a szervezet önkéntes alapon működik.
Értékes, piacképes tudást viszont annál többet!

# Mennyi időt igényel a kommON?

Konkrét óraszámot nem lehet meghatározni, hiszen a feladatok mennyisége
időszakonként változik. A kommON annyi idő, amennyit ráfordítasz: minél többet
teszel bele, annál többet fejlődsz!

%%%
:::
